# PROJECT KALLAX AGGIORNAMENTO


## INDICE
- [PROJECT KALLAX AGGIORNAMENTO](#project-kallax-aggiornamento)
  - [INDICE](#indice)
  - [TESTO](#testo)
    - [INTRODUZIONE](#introduzione)
    - [MATURAZIONE](#maturazione)
    - [LA SITUAZIONE A FINE MATURAZIONE](#la-situazione-a-fine-maturazione)
    - [PRIMI INSERIMENTI](#primi-inserimenti)
    - [POST PRIMI INSERIMENTI](#post-primi-inserimenti)
    - [SECONDO ROUND DI INSERIMENTO](#secondo-round-di-inserimento)
    - [AIPTASIE \& ESTATE](#aiptasie--estate)
    - [TERZO ROUND DI INSERIMENTO - CONCLUSIONI](#terzo-round-di-inserimento---conclusioni)


<br>
<br>

## TESTO



### INTRODUZIONE

Ciao a tutti, bentornati nel nostro meraviglioso mondo sommerso, sono Sharin.
A più di un anno di distanza siamo qui per raccontarvi gli aggiornamenti sul nostro piccolo nanoreef, ormai allestito nel lontano ottobre 2022! Questo video però, inizia con delle scuse, in quanto purtroppo,  la vasca nelle sue prime fasi di vita non è stata ripresa a sufficienza, per cui ci troviamo con poco materiale video a disposizione. Per ovviare a questo problema utilizzeremo anche clip non provenienti direttamente dal nanoreef ma anche da altre vasche come per esempio il nostro DSB o altri acquari che ci è capitato di riprendere e saranno distinguibili da questo simbolino in sovraimpressione.Questo ci permetterà di essere comunque il più dettagliati e scrupolosi possibile, ma niente sappiate che c’è stata questa svista… Prendetevela con Federico che si è occupato della gestione della vasca dimenticandosi di documentare inizialmente il tutto. 

Dopo questa lunga ma doverosa premessa è tempo di iniziare, e scoprire come siamo passati da una apparentemente privo di vita e puzzolente ammasso di rocce, a un nano reef che inizia a muovere i suoi primi passi verso la ricreazione di un barriera corallina in miniatura. Iniziamo.

### MATURAZIONE

Come ben sapete, se avete visto i nostri video la fase di maturazione accompagna fin dagli albori ogni acquariofilo che si approcci ad un nuovo allestimento.
Questa fase è una delle più critiche e importanti specie nel nostro caso, dove l’intera filtrazione della vasca era affidata ad un esigua quantità di rocce vive e bisognava fare attenzione che tutto avvenisse coi giusti tempi avviando così il nostro piccolo angolo di oceano nel modo migliore possibile.
Come prima cosa, il giorno stesso dell’allestimento, abbiamo immediatamente inserito degli attivatori batterici. Nel nostro caso ci siamo affidati ai batteri della fritz, nello specifico i fritzZyme 9 dosando fin da subito 119 millilitri nei 21 litri lordi della vasca, ed affiancandoci nelle settimane immediatamente successive, FritzZyme 460; partendo con una dose di 5ml nel primo dosaggio, e scendendo a 2,5 millilitri in quelle successive. Il 460 l’abbiamo dosato per i primi ⅔ mesi per poi abbandonarlo quasi del tutto, tant'è che a più di un anno di distanza ne abbiamo ancora metà flacone abbandonato un po’ a se stesso. Come ogni volta ci teniamo a sottolineare che è importante attenersi alle dosi consigliate per evitare che i batteri inseriti vadano a sostituire quelli già presenti in vasca con il precedente inserimento di rocce vive.

Così come per i batteri, anche la nostra piccola kessil A80 ci ha fatto compagnia dal primo giorno per mantenere in vita la fauna bentonica già presente con un ciclo di 10 ore giornaliere. Dopo una settimana dalla messa in funzione siamo riusciti ad ottenere il suo braccio di supporto, che inizialmente ci mancava, potendola così collocare definitivamente a  20 cm dal pelo dell’acqua. Al momento la distanza è un po’ meno perché per un fattore puramente estetico, abbiamo deciso di alzare il livello dell’acqua fino quasi al bordo, però ecco, se non sono 20 centimetri saranno 18. Anche perché dubitiamo che le caulastrea decidano di compiere l'insano gesto di lanciarsi fuori dalla vasca, o almeno speriamo. Per quanto riguarda invece la potenza e la tonalità dei blu, sono quelli che vedete a schermo, ed il prossimo passo sarà quello di abbinare un controller per impostare un ciclo di alba e tramonto e poter finalmente godere dei bellissimi coloro che i coralli assumono durante queste fasi.

Per quanto riguarda la maturazione nei primi tre mesi ci siamo limitati ad aggiungere acqua di osmosi alla vasca di rabbocco per mantenere costante il livello in acquario e limitarci ad assistere al completo ciclo algale.Dopo 15 giorni di tranquillità apparente sono comparse, prima, le tanto famose alghe diatomee marroni che ci hanno tenuto compagnia per circa due settimane per poi sparire completamente e lasciare il posto alle alghe filamentose verdi. Queste ultime sono state più insistenti e hanno resistito per quasi due mesi. Mentre nel primo mese sono state, come giusto che sia, lasciate in pace; nel secondo le abbiamo “combattute” andando a rimuoverle meccanicamente dal vetro (specie quello frontale) e aiutando la vasca sifonando il fondo. Per questa operazione ci siamo limitati a aspirare i detriti sul fondo con un sifone in una brocca pulita, riversando poi l’acqua in vasca filtrandola con un retino a maglia fine. Ripetendo più volte questa operazione nei giorni a seguire la vasca ha migliorato le sue condizioni a vista d'occhio portandoci in men che non si dica alla fine del ciclo algale e agli inevitabili giri di test per capire le reali condizioni dell’acquario.

### LA SITUAZIONE A FINE MATURAZIONE

I valori erano generalmente nella norma, anche grazie al fatto che l’acqua del primo inserimento era un mix tra acqua nuova e acqua proveniente dal nostro DSB. L’unico valore leggermente fuori scala era il KH, ma nulla che un cambio d’acqua non potesse sistemare. Oltre al KH anche in nostri acerrimi nemici fosfati erano presenti in vasca. Questa volta eravamo però già attrezzati, e abbiamo subito provveduto a contrastarli con delle resine all’interno di un filtro a zainetto. Le dosi erano poco più di un cucchiaio da caffè inserito all’interno di un calza, ed in due settimane hanno azzerato completamente i fosfati.  (*mettere a schermo FIGHT TANK 2 - FOSFATI 0).Ricordatevi di sciacquare le resine in acqua osmotica prima di inserirle in vasca per evitare di trasformare tutto in una palude marrone! 

Se volete avere più chiarimenti sui valori dell’acqua ideali, ciclo dell’azoto e triade, ricordiamo che abbiamo fatto un video apposito che come sempre vi lasciamo qui in alto nelle schede.

Più la maturazione procedeva e più facevano la loro comparsa organismi come rotiferi, asterine, e spirografi che sono tuttora i padroni indiscussi della vasca, ed anche qualche lumaca. Questa fase dove i primi organismi colonizzano la vasca ed iniziano ad essere scrutati dal proprietario mentre muovono i loro primi passi di esplorazione ha un non so che di magico ed eccitante, ed è proprio in questo momento, che si inizia a fantasticare sui primi inserimenti, ed è qui che noi abbiamo iniziato a fare dei cambi d’acqua. 2 litri (circa il 10% della vasca) ogni settimana per mantenere i valori bilanciati in vasca. Ricordatevi sempre di controllare con un rifrattometro ottico il corretto valore della salinità prima di procedere col cambio d’acqua.

### PRIMI INSERIMENTI

A questo punto la vasca spoglia non aspettava altro di essere riempita. I primi coralli che abbiamo voluto inserire, aime, venivano dal nostro amato DSB. Infatti ora occorre una precisazione. Purtroppo, la vasca simbolo di OBIETTIVO DSB, la nostra serie più di successo, era diventata di difficile gestione per motivi principalmente lavorativi (Friuli e Lombardia sono più distanti di quanto sembri),e questo, unito al fatto di alti costi di gestione, ci ha costretto a dismettere la vasca. Non temete però la storia non finisce qui… tempo al tempo. Quindi mentre i pesci (certamente non adatti alla vasca) e i coralli più difficili facevano ritorno in negozio, quelli di più facile gestione e simbolo di FIGHT TANK arrivavano nella loro nuova casa. A Marzo 2023, a sei mesi dal suo allestimento, la nostra piccola vaschetta era pronta ad accogliere i suoi primi “corallosi” abitanti. Non nascondiamo che la maggior parte di essi arrivava da una situazione di stress, in quanto, purtroppo, il DSB era abbandonato a se stesso da quasi un mese rendendo di fatto questi primi inserimenti, un test importante per il nostro nano reef. Di tutto punto siamo partiti armati di tubicini e sacchetti a preparare i primi goccia a goccia, che per altro in un vasca così piccola rischiavano di svuotarla! Le tre Acanthastrea di colore, rispettivamente, viola, rosa e rosso sono state le prime, posizionate centralmente nella vasca a media distanza dalla nostra piccola jebao non ancora menzionata, ma non per questo meno importante. Subito  dopo è toccato alla Caulastrea di colore verde fluo che contava inizialmente poco più di tre bocche; posizionata nella parte superiore della rocciata. Per quanto riguarda la Blastomussa e la Plerogyra sono state posizionate rispettivamente; la prima in prossimità delle Acanthastree, mentre il corallo a “bolla” in secondo piano. Anche due coralli a “tappeto” sono stati inseriti, tra cui un favites che era piuttosto mal ridotto, e lontano dagli antichi splendori che aveva raggiunto nel DSB. Difatti metà era completamente sparito lasciando visibile il suo scheletro, mentre la parte che nel cubo era colata sulla rocciata si era rotta durante la rimozione dalla stessa e non è stato possibile salvarla. Per finire anche l’ acanthastrea echinata arancione e blu, simbolo della copertina YouTube del canale è arrivata in vasca, ma versava in bruttissime condizioni. Ciò nonostante è stata posizionata sul fondo nella speranza che si potesse riprendere.

Insieme ai coralli è arrivato anche il nostro bellissimo spirografo e una lumaca: un’ Astraea Tecta.

Ci teniamo a sottolineare che questa “gestione” con così tanti inserimenti tutti in una volta non è da prendere in esempio; ed è stata obbligata dalle condizioni “speciali” in cui ci trovavamo.  Quindi in condizioni normali ricordatevi di partire in maniera moderata con pochi inserimenti per volta, specie se siete alle prime armi.

### POST PRIMI INSERIMENTI

Col passare dei giorni, le tre acanthastrea, la blastomussa e la caulastrea, hanno dato subito ottime risposte, mentre favites e Plerogyra erano più incerte. Il favites addirittura aveva iniziato a regredire ulteriormente, complice anche l'eccessiva vicinanza al flusso d’acqua diretto della pompa di movimento. Per tale motivo, dopo un paio di settimane abbiamo prontamente eseguito un “restyle” spostando la plerogyra sul fondo, più lontano da luce e corrente, e da qui ha iniziato a tornare ad aprirsi. In grigio Oggettivamente qui sta un po’ stretta però per il momento manterrà questa locazione. Spostando la nostra amata “bolla” è venuto a liberarsi spazio in secondo piano, spazio prontamente riempito col nostro favites. In questa posizione dopo circa un mese ha iniziato a colare verso il basso, dando segni di ripresa dalla brutta situazione in cui si trovava, anche se non escludiamo che sia ancora leggermente infastidito dalla corrente.

Una volta  finito col riposizionamento, ad inizio Aprile 2023, abbiamo iniziato anche a cibare regolarmente i coralli una volta a settimana, principalmente con del granulare, sia per vedere come avrebbe reagito la vasca (monitorando con dei test gli inquinanti), sia per aiutare la “riabilitazione” dei nuovi abitanti. Purtroppo però sia per una svista nell’alimentazione, sia per le condizioni in cui versava, l’acanthastrea echinata, non è riuscita a sopravvivere al trasloco. Seppur infatti in un primo momento aveva dato dei buoni segnali di ripresa, sia a livello di colorazione che di ricrescita, in un secondo momento, non essendo forse alimentata a dovere, è perita. Purtroppo quindi il simbolo di FIGHT TANK è stato rimosso dalla vasca ed il suo scheletro calcareo fatto sbiancare al sole. Ora riposa in prossimità dell’ acquario. Durante questo periodo abbiamo monitorato anche la situazione della triade per capire l’assorbimento degli animali, ed eventualmente intervenire, oltre che con regolari cambi d’acqua, integrando con prodotti più specifici, come per esempio i Kent A+B. Tuttavia non ce n'è stato bisogno

### SECONDO ROUND DI INSERIMENTO

Limitandosi quindi a gestire i cambi d’acqua e nutrire regolarmente i coralli di settimana in settimana, il tempo passava, e visto che tutto procedeva per il meglio, ci siamo trovati a inizio Maggio con la voglia di nuovi inserimenti. Questa volta di coralli in salute, ed in numero minore. Infatti a questo giro, solo tre nuovi ospiti: una Caulastrea viola, una Euphyllia ed una ricordea, unico corallo molle presente in vasca, nonostante ad inizio progetto l’idea era quella di ospitare per la stragrande maggioranza molli, alla fine, complice anche lo smantellamento del DSB, ci siamo ritrovati in un giardino di LPS.

### AIPTASIE & ESTATE

I nuovi coralli nel giro di una settimana o poco più si sono subito ambientati, e con il loro inserimento è arrivato sia il caldo torrido dell’estate, risolto con una piccola ventolina, sia la comparsa di alcune nostre vecchie amiche; ovvero le tanto odiate Aiptasie! Dell’anemone di vetro abbiamo già parlato ampiamente in un video dedicato in compagnia  della nostra amica, e biologa marina, Chiara Gregorin, quindi non ci soffermeremo troppo; vi basterà sapere che questa volta le abbiamo combattute utilizzando l’aiptasia X di Red Sea; sia perchè soluzioni come il Tomentosus in una vasca così piccola non erano praticabili, sia perché era un metodo che non avevamo ancora sperimentato direttamente sulla nostra pelle; senza contare che vederle implodere su se stesse è stato abbastanza gratificante. Per quanto riguarda il procedimento ci siamo limitati a seguire il foglio illustrativo, riempiendo prima la siringa con il materiale contenuto nella bottiglietta, e poi coprendo l’intera cavità orale dell’unica aiptasia presente in vasca. A questo punto ci siamo limitati a salutarla per sempre…

### TERZO ROUND DI INSERIMENTO - CONCLUSIONI 

Sconfitte le aiptasie siamo arrivati a quella che praticamente è la situazione odierna della vasca; ad un anno di distanza dall’allestimento infatti, la vasca si presenta molto più piena e colorata con tutti gli animali in salute e qualche nuova aggiunta, in particolar modo una nuova acanthastrea, una ipnotica euphyllia flavescens e presto ospiterà anche dei bellissimi thor amboinensis. La gestione che si limita in periodici ma costanti cambi d’acqua e poco altro, permette di tenere bassi i costi, sia in termini di consumo energetico, tema più che mai attuale, sia in termini di costi economici di gestione e non solo. La parola chiave “semplicità” alla base del progetto ci ha infatti aperto le porte ad una vasca che porta un piccolo angolo di oceano nel nostro canale, ricreabile, con i giusti accorgimenti, da tutti coloro che hanno un occhio allenato ma senza dover esser acquariofili navigati ed esperti, e soprattutto adatto a tutte le tasche, senza però sacrificare la qualità dei prodotti top di gamma come nel caso della nostra piccola plafoniera Kessil A80. 

Insomma siamo arrivati al termine del video, ma sicuramente questa piccola vasca non ha finito di raccontare la sua storia; ed è qui che vorremmo chiedere a voi la vostra opinione. Quindi sbizzarritevi nei commenti qui sotto e fateci sapere quali sono le vostre opinioni in merito a questo progetto. Cosa vi piacerebbe aggiungere o modificare. Come sempre ci vediamo nel prossimo video, un salutone da Sharin; Ciaooo





























